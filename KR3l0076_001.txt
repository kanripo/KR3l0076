# -*- mode: mandoku-view; -*-
#+TITLE: 癸辛雜識
#+DATE: 2015-08-24 23:39:39.784998
#+PROPERTY: ID KR3l0076
#+PROPERTY: BASEEDITION WYG    
#+PROPERTY: JUAN 續集卷上
<pb:KR3l0076_WYG_001-1a>¶
欽定四庫全書¶
　癸辛雜識續集卷上¶
　　　　　　　　　　　　　宋　周密　撰¶
　　羅椅¶
羅椅字子遠號磵谷廬陵産也少年以詩名髙自標致¶
常以詩投後村有華裾客子袖文過之句知其為巨富¶
家子也壯年留意功名借徑勇爵捐金結客馳名江湖¶
時方向程朱之學於是盡棄舊習而學焉然性理之學¶
<pb:KR3l0076_WYG_001-1b>¶
必須有所授然後名家於是尊饒雙峰為師時四方從¶
之者數百𩔖多不能文之人子遠天資素髙又濟之以¶
性理之學竟為饒氏髙弟其實欲葢陶猗之名也未幾¶
以李之格薦登賈師憲之門久之賈惡其不情心薄之¶
時在江陵值庚申透渡之事遂去賈往維揚依趙月山¶
(日/起)遂青鞋破褙蓬頭垢面儼然一貧儒也月山得其銜¶
袖之文甚喜遂延之教子賓主極相得未幾師憲移維¶
揚月山仍參閫幕一日話間云兒輩近得一師善教導¶
<pb:KR3l0076_WYG_001-2a>¶
葢廬陵羅兄也才美可喜但一貧可念也師憲先廉知¶
為子遠詒月山云好秀才能教子弟極難得願見其人¶
月山遂拉子遠出見之師憲為之絶倒月山茫然問所¶
以師憲曰此江西羅半州也其家富豪十倍於我輩執¶
事髙明乃為所欺耶月山甚慚子遠知踪跡已露遂告¶
别而去既而登丙辰第以秉義郎換文林為江陵教又¶
改潭教潭之士聞其來先懷輕侮之意及至首講中庸¶
亹亹可聽諸生乃無語及宰贑之信豐登畿為提轄𣙜¶
<pb:KR3l0076_WYG_001-2b>¶
貨務賈師憲既知其平生素詭詐不然之久而不遷至¶
度宗升遐失於入臨於是臺評論罷而去饒雙峰者番¶
陽人自詭為黄勉齋門人於晦菴為嫡孫行同時又有¶
新淦董敬菴韓秋巖皆為雙峰門人子遠與之極相得¶
互相稱道及世變後道學既掃地董韓再及門則子遠¶
不復納之矣董韓亦行怪者俱不娶雙峰死二君匍匐¶
往哭縞素背負木主每夕旅邸輒設位奉木主哭臨之¶
旅主人皆患苦之及道由撫州黄東發震時為守津吏¶
<pb:KR3l0076_WYG_001-3a>¶
報云有二秀才素衣背位牌入界大哭而去行止怪異¶
不知何人東發聞之即往迎之亦製服於郡㕔設位三¶
人㑹哭俱稱先師之喪及自石洞回東發聘董為臨汝¶
堂長書幣極厚留韓郡齋葢一時道學之怪徃徃至此¶
時人有言云道學先牌人慾行董敬菴淦之浮薄者鄉¶
人呼為董茍菴韓自詭為魏公之裔僻居蔀屋而榜帖¶
則必稱本府常語朋友云先忠獻王勲德在國史先師¶
文公精神在四書諸賢不必對老夫說功名說學問以¶
<pb:KR3l0076_WYG_001-3b>¶
此往往為後生輩所譏云¶
　　大打圍¶
北客云北方大打圍凡用數萬騎各分東西而往凡行¶
月餘而圍始合葢不啻千餘里矣既合則漸束而小之¶
圍中之獸皆悲鳴相弔獲獸凡數十萬虎狼熊羆麋鹿¶
野馬豪猪狐狸之𩔖皆有之特無兔耳獵將竟則開一¶
門廣半里許俾餘獸得以逸去不然則一網打盡來歲¶
無遺種矣又曰未獵之前隊長去其頭㡌於東南方開¶
<pb:KR3l0076_WYG_001-4a>¶
放生之門如隊長復帽則其圍復合衆始獵耳此亦湯¶
王祝網之意也¶
　　水竹居¶
嶭野鶴曰人家住屋須是三分水二分竹一分屋方好¶
此說甚竒¶
　　宋彦舉鍼法¶
趙子昻云北方有宋彦舉者鍼法通神又能運氣謂初¶
用鍼即時覺熱自此流入經絡頃刻至患處用補瀉之¶
<pb:KR3l0076_WYG_001-4b>¶
法治之則病愈而氣血流行矣¶
劉漢卿郎中患牙槽風久之頷穿膿血淋漓醫皆不効¶
在維揚有丘經歴益都人妙鍼法與鍼委中及女膝穴¶
是夕膿血即止旬日後頷骨蛻去别生新者其後張師¶
道亦患此證亦用此法鍼之而愈殊不可曉也丘嘗治¶
消渴者遂以酒酵作湯飲之而愈皆出於意料之外¶
委中穴在腿䐐中女夕穴在足後跟俗言丈母腹痛灸¶
女壻脚後跟乃舛而至此亦女膝是也然灸經無此穴¶
<pb:KR3l0076_WYG_001-5a>¶
又云女須穴¶
　　華夷圖石¶
汴京天津橋上有竒石大片有自然華夷圖山青水綠¶
河黄路白粲然如畫真異物也今聞移置汴京文廟中¶
作拜石(伯幾月/觀皆云)¶
　　縉雲葉醫¶
括之縉雲有葉醫挾術頗精一夕忽夢追至城隍主者¶
戒云凡今北之人虐南人葢有數若南人恃此埶以虐¶
<pb:KR3l0076_WYG_001-5b>¶
南人者此神明之所甚怒罪無赦趙某者昔在福州日¶
殺人至多獲罪於天今使之得竒疾而死或以穀二石¶
酒二斗雞四&KR0215;相邀汝慎毋往不然逆天之罪不可違¶
也然於次日必有葉氏亦以此數相賞且有重獲也既¶
覺惴惴然遂往廟中炷香甫歸家而趙氏之家令人果¶
以物至相邀遂辭以疾不往次日葉府召醫疾愈以物¶
酧謝乃雞酒穀如夢中之數收功獲謝而趙則殂矣(蔡/蓮)¶
(潛/云)¶
<pb:KR3l0076_WYG_001-6a>¶
　　洪渠¶
髙疎寮守括日有籍妓洪渠者慧&KR0219;過人一日歌真珠¶
簾詞至病酒情懷猶困懶使之演其聲若病酒而困懶¶
者疎寮極稱賞之適有客云卿自用卿法髙因視洪云¶
吾亦愛吾渠遂與脫籍而去以此得嘖言者¶
　　插花種菊¶
春花已半開者用刀翦下即插之蘿蔔上却以花盆用¶
土種之時時澆溉異時花過則根已生矣既不傷生意¶
<pb:KR3l0076_WYG_001-6b>¶
又可得種亦竒法(沈草/庭云)梅雨中旋摘菊叢嫩枝插地下¶
作一處以蘆蓆作一棚髙尺四五覆之遇雨則除去以¶
受露無不活者且叢矮作花可觀上盆尤佳¶
　　大野猪¶
北方野猪大者數百斤最獷悍難獵每以身揩松樹取¶
脂自潤然後卧沙中傅沙於膏久之其膚革堅厚如重¶
甲名帶甲野猪雖勁弩不能入也其牙尤堅利如㦸馬¶
至則以牙梢之馬足立傷雖虎豹所不及也又云獵犬¶
<pb:KR3l0076_WYG_001-7a>¶
之良者最畏狐葢狐善以穢氣薰犬目即瞽收獵者凡¶
見狐必收犬葢恐為所損也(胡德齋/云)¶
　　天花異¶
戊子五月初二日以來日光中有若柳絮如雪片片者¶
飛舞亂下人皆閧傳以為天花者至初四日大雷雨飛¶
雹大者如當三錢始知連日所謂天花者即雪也及飛¶
下人則以雹耳葢小片半空已化於烈日中大者乃乗¶
風而墜耳繼聞沈氏失冰一窨次日王子才自越來則¶
<pb:KR3l0076_WYG_001-7b>¶
知越中端午日大電西廊門雪亦失其半按寧宗嘉定¶
甲戌九月朔日食之既日傍有星見及有飛片如雪母¶
之狀自天飄下今之天花殊𩔖此也¶
　　西域玉山¶
劉漢卿嘗隨官軍至小回回國去燕數萬里每雨過山¶
泥淨盡數百里間皆玉山相照映碧澱子皆髙數尺豈¶
所謂瑯玕者耶¶
　　靈壽杖¶
<pb:KR3l0076_WYG_001-8a>¶
靈夀杖出西域自黄河隨流而出不知為何木其¶
輕如竹而性極堅韌又有赬柳色如紅玉亦可為杖能¶
辟雷毎雷作時杖頭皆有火光殊不可曉又有大桃核¶
如升可以破而為碗皆自黄河流下不知何國物也¶
　　改安吉州¶
或言湖州以潘丙之事改名安吉州乃寓潘丙二字史¶
相之狡獪也¶
　　二王入閩大略¶
<pb:KR3l0076_WYG_001-8b>¶
德祐丙子正月十二日之事陳丞相宜中與張世傑皆¶
先一日逃往永嘉次日蘇劉義張亮節張全挾二王及¶
楊俞二妃行自漁浦渡江繼而楊駙馬亦追及之至婺¶
駙馬先還二王遂入括既而陳丞相遣人迎二王竟入¶
福州丁丑五月朔於福州治立益王(即吉王/方八歲)改元景炎¶
立之日衆方立班忽有聲若兵馬至者衆驚甚久乃止¶
益王銳下一目幾𦕈是歲大軍至遂入廣州至香山縣¶
海中大戰而勝奪船數十艘繼而北軍再至遂致敗績¶
<pb:KR3l0076_WYG_001-9a>¶
益王墜水死陳宜中自此逃去竟莫知所之繼又至雷¶
州駐碙洲(屬雷/州界)立廣王(後封衞王/俞妃所生)貌𩔖理宗即位之日¶
有黑龍見兩足一尾改號祥興至己卯歲二月北軍大¶
至戰於厓山初以乏糧遣心腹賫銀上岸糴米至是衆¶
船出海口迎戰而所遣者未還張世傑云若棄之而去¶
後來何以用人遂決計不動遂決戰自曉至午南北皆¶
倦欲罷平日潮信凡兩時即退適此日潮終夕不退北¶
軍雖欲少退而潮勢不可遂死戰南軍大潰王及樞密¶
<pb:KR3l0076_WYG_001-9b>¶
使陸秀夫(字君/實)楊亮節皆溺海而死焉時二月六日也¶
此役也皆謂蘇劉義實著忠勞云(姜大/成云)¶
　　海船頭髮¶
澉浦楊師亮航海至大洋忽天氣陡黑一青面鬼躍入¶
舟中繼有一美婦人至顧左右取頭髮舟人皆辭以無¶
婦人顧鬼自取之即於船板下取一籠啓之皆頭髮也¶
婦人揀數束而去¶
　　海神擎日¶
<pb:KR3l0076_WYG_001-10a>¶
揚州有趙都統號趙馬兒嘗提兵船往援李璮於山東¶
舟至登萊殊不可進滯留凡數月嘗於舟中見日初出¶
海門時有一人通身皆赤眼色純碧頭頂大日輪而上¶
日漸髙人漸小凡數月所見皆然¶
　　戊子地震¶
至元二十五年戊子歲冬十月二十四日丙子夜正中¶
地大震始如暴風駕海潮之聲自西南來雞犬皆鳴窻¶
戸磔磔有聲繼而屋瓦皆揺勢若掀箕余初聞是聲大¶
<pb:KR3l0076_WYG_001-10b>¶
驚以為大宼至懼甚噤不敢出息繼而覺卧榻撼如乗¶
舟迎海潮始悟為地震也遠近皆喧呼或以為火凡兩¶
茶頃甫定次日親朋皆相勞問互言所聞至十一月初¶
九日庚辰辰時又震余向於庚子歲時先子留富沙曾¶
經此變乃晡時杭霅則在二鼔後此理不可曉¶
　　江西術者竒驗¶
咸淳甲戌之春余為豐儲倉久以病痁不出忽聞賈師¶
憲丁母憂而出凡朝紳以至各局皆在唁奠送之江干¶
<pb:KR3l0076_WYG_001-11a>¶
同官曾昭陽來問疾因及此事云師憲旦夕必再來余¶
曰此公請歸之章凡十餘今適有此必不復來矣曾曰¶
江西一術者其言極神前日來嘗扣之云此人不出今¶
歲必再來尚可洗日一番然自此以往凶不可言矣余¶
深不以為然至秋度宗升遐繼而有潰師亡國之禍果¶
如其言惜當時不曾扣問術者姓名也¶
　　天裂¶
咸淳癸酉十月李祥甫庭芝自江陵被召至京口一日¶
<pb:KR3l0076_WYG_001-11b>¶
午後忽見天裂見其中軍馬旗幟甚衆始紅旗繼而皆¶
黑旗凡一茶頃乃合見者甚衆(趙德/潤)¶
　　李醉降仙¶
應山在淮閫日吕少保薦一術士能降仙豪於飲號曰¶
李醉施州人凡有所禱祈令人自書一紙實卷之以香¶
一片令自祈禱且自鍼封書押并金紙一百焚於香爐¶
中然後索酒痛飲多至四五斗乃濃墨大書或草或畫¶
卦影或賦詞詩之𩔖多至數十紙皆粲然可讀其答所¶
<pb:KR3l0076_WYG_001-12a>¶
問往往多驗一日應山密書以扣襄樊之事醉後大書¶
十字云山下有朋來土䑕辭天道毎字徑尺餘至甲戌¶
嵗度宗升遐解者謂度宗庚子生納音屬土所謂土䑕¶
者耶(德/潤)¶
　　海井¶
華亭縣市中有小市賣鋪適有一物如小桶而無底非¶
竹非木非金非石既不知其名亦不知何用如此者凡¶
數年未有過而睨之者一日有海舶老啇見之駭愕且¶
<pb:KR3l0076_WYG_001-12b>¶
有喜色撫弄不已叩其所直其人亦駔&KR0219;意必有所用¶
漫索五百緡啇嘻笑償以三百即取錢付駔因叩曰此¶
物我實不識今已成交得錢決無悔理幸以告我啇曰¶
此至寶也其名曰海井尋常航海必須載淡水自隨今¶
但以大器滿貯海水置此井於水中汲之皆甘泉也平¶
生聞其名於番賈而未嘗遇今幸得之吾事濟矣¶
　　狗畏鼻冷¶
狗最畏寒凡卧必以尾掩其鼻方能熟睡或欲其夜警¶
<pb:KR3l0076_WYG_001-13a>¶
則翦其尾鼻寒無所蔽則終夕警吠¶
　　鑿井法¶
北方鑿井動輒十餘丈深尚未及泉為之者至難或泉¶
不佳則費已重矣後見一術者云凡開井必用數大盆¶
貯水置數處俟夜氣明朗於盆内觀所照者星光何處¶
最大而明則地中必有甘泉也試之屢驗(伯機/)¶
　　重窖¶
自兵火以來人家凡有窖藏多為奴僕及盜賊軍兵所¶
<pb:KR3l0076_WYG_001-13b>¶
發無一得免者獨聞一貴璫家獨有窖藏之妙法須穿¶
土及其下置多物訖然後掩其土石石上又覆以土復¶
以中物藏之如此三四層始加甃砌異日或被人發掘¶
止及上層見物即止却不知其下復有物也多者儘藏¶
於下此說甚竒¶
　　日形如瓠¶
范元章聞之本心翁謂曾見錢浩達可云戊子十月内¶
早出郭日初出略無精光其形如瓠既而變方乃就圓¶
<pb:KR3l0076_WYG_001-14a>¶
殊不可曉也¶
　　葉李遭黥¶
葉亦愚上書後朝廷捕之甚急遂禱之霍山張王廟是¶
夕夢一白衣裹帽人指庭下一雞為蛇所&KR0374;牢不可解¶
其後有黥而王之驗二物己酉合也¶
　　地連震¶
紹定戊子八月初三日二鼔雷雨之聲自東北來地遂¶
震四鼔再震九月十三日夜又震謝密菴云春秋二百¶
<pb:KR3l0076_WYG_001-14b>¶
四十二年地震者五今連及三震焉其後嘉熙庚子地¶
震戊子嵗十月地震十一月又震却一甲子矣¶
　　蜀人不浴¶
蜀人未嘗浴雖盛暑不過以布拭之耳諺曰蜀人生時¶
一浴死時一浴¶
　　梅無仰開花¶
杜南谷云梅花却無仰開者葢亦自能巧避風雪耳驗¶
之信然¶
<pb:KR3l0076_WYG_001-15a>¶
　　柵沙武口¶
北軍未渡之時守把統制官王順欲柵沙武口及沌口¶
以此二處江水極深難於用工遂用披搭敝舟百餘&KR0215;¶
載沙石沉之繼以石篰土囊壓下就用檣竿打為樁柵¶
不兩日即辦葢長江之險此二處最為要害故也夏貴¶
乃以為不然遣人盡去樁栅欲縱北船入口然後與戰¶
順極以為憂請披搭船三百&KR0215;左右前後皆置棹先棹¶
以迎之俟彼船出口子即以鐵猫兒罥定復回棹拽其¶
<pb:KR3l0076_WYG_001-15b>¶
船以歸葢口子既小自不容並進不過盡入吾穽中乃¶
已夏老復忌其功不以為然及北船盡出之後散漫大¶
江之中守兵僅能與未去口子者相拒而餘舟皆已飛¶
渡滸廣矣¶
　　李仲賓談鬼¶
李仲賓衎父少孤貧居燕城中荒地多枸杞一日踰隣¶
寺頽垣往采杞子日正午方行百餘步忽迷失故道但¶
見廣沙莽莽非平日經行境界心甚異之舉頭見日色¶
<pb:KR3l0076_WYG_001-16a>¶
昏猶能認大悲閣為所居之地遂向日南行循閣以尋¶
歸路忽見一壯夫白帶方巾步武甚健厲聲問往何方¶
方錯愕間遽以手捽其胸李素多力善摶急用拳捶之¶
其人仆已失其首心知為鬼物然猶踉蹌相向李復以¶
拳仆之隨仆隨起者十餘次其人遂似怒而去既稍前¶
則無首者踞坐大石上以俟意將甘心焉然路所必經¶
埶不容避忽記腰間有采杞之斧遂持以前其人果起¶
而迎之遂斧其頸鏗然有聲乃在青石上其人寂然不¶
<pb:KR3l0076_WYG_001-16b>¶
見而異境亦還原觀乃私識其處而歸家人見其神采¶
委頓問之則不能語越宿方能道所以遂偕數人往訪¶
其處果有斧痕在石上遂啓其石下乃眢井井中皆枯¶
骸也詢之葢亡金兵亂中死者遂函其骨遷窆他所後¶
亦無他¶
　　大興獄鬼¶
仲賓又云向在燕為太常令史太常官&KR0351;向為大興獄¶
聞有物怪往往能殺人時年少氣壯勇方秋初一夕守¶
<pb:KR3l0076_WYG_001-17a>¶
宿官舍一僕自隨亦以暑甚出外舍遂獨據炕酣寢至¶
夜半忽房門軋然有聲而開驚覺則胸間憤悶若壓氣¶
不甦醒極力微開目見一人黑色乗微月率率有聲而¶
前既進復退於是恐甚極力瞠目起坐則房門未嘗啓¶
也頃之其人復來思有以禦之適無他物僅有皮靴一¶
&KR0031;於其前俟其稍近以靴擲之劃然有聲如雉鳴用手¶
斜拉窻眼而去至曉觀之其手拉窻處每窻眼皆圓竅¶
數十破處皆如一紙雖破而不脫竟不知為何怪也¶
<pb:KR3l0076_WYG_001-17b>¶
　　梨酒¶
仲賓又云向其家有梨園其樹之大者每株收梨二車¶
忽一歲盛生觸處皆然數倍常年以此不得售甚至用¶
以飼猪其賤可知有所謂山梨者味極佳意頗惜之漫¶
用大甕儲數百枚以缶葢而泥其口意欲久藏旋取食¶
之久則忘之及半嵗後因至園中忽聞酒氣熏人疑守¶
舍者釀熟因索之則無有也因啓觀所藏梨則化之為¶
水清冷可愛湛然甘美真佳醖也飲之輒醉回回國葡¶
<pb:KR3l0076_WYG_001-18a>¶
萄酒止用葡萄釀之初不雜以他物始知梨可釀前所¶
未聞也¶
　　四明延壽寺火¶
四明延壽寺在城大刹也三十年前僧良月溪者為知¶
客一夕夢本寺所奉四明尊者告之曰三十年後當使¶
瓦礫化為黄金適符吉夢至明年己丑正月初四日乃¶
四明尊者忌辰作㑹次日戴覺民家火作延燎寺中一¶
椽不留其應乃如此先是一月前有汪氏子名信道者¶
<pb:KR3l0076_WYG_001-18b>¶
夢其祖宗云火災當起於汝家吾力告免於神今已得¶
一同姓名者代矣及火作乃起於戴氏閽人汪信之家¶
與信道僅有一字之異所毁幾萬家凡壬午年火所不¶
及者皆不得免其新舊界址截然若有神所司者此尤¶
可怪云¶
　　合樂諧和¶
嘗聞梨園舊樂工云凡大燕集樂初作必先奏引子謂¶
如大石調引子則自始至終凡絲竹歌舞皆為大石調¶
<pb:KR3l0076_WYG_001-19a>¶
直至別奏引子方隨以改為耳又云凡燕集初作或用¶
上字煞或用工字煞必須衆樂皆然是謂諧和或有一¶
時煞尾參差不齊則謂之不和必有口舌不樂等事前¶
後驗之無不然者以此推之則樂之闗乎治亂為不誣¶
矣¶
　　盜馬&KR0191;淺¶
甲戌透渡之事其先乃因淮閫遣無鼻孔回回潛渡江¶
北盜馬或多至二三百匹其後遂為所獲遂扣其渡江¶
<pb:KR3l0076_WYG_001-19b>¶
&KR0191;淺之處乃自陽羅堡而來於是大江可涉地北盡知¶
之遂由其處而渡焉¶
　　于闐玉佛¶
巴延丞相嘗至于闐國開省於其國中開井得白玉佛¶
一身髙三四尺色如截肪照之皆見筋骨脈胳已即貢¶
之上方又有白玉一段髙六尺䦚五尺長一十七步(即/長)¶
(八丈五/寸也)以重不可致¶
　　狗站¶
<pb:KR3l0076_WYG_001-20a>¶
伯機云髙麗以北地名巴實伯里(華言乃五/國城也)其地極寒海¶
水皆冰自八月即合直至來年四五月方解人物行其¶
上如履平地站車往來悉用四狗挽之其去如飛其狗¶
悉諳人性至站亦破狗分例稍不如儀必至嚙死其人¶
　　姨夫眼眶¶
帍(音/望)令史河間人其妻常為白衣男子所據來則痛飲¶
然後共寢帍不勝其忿於是仗利刃伺於牀下既而果¶
來擁婦劇飲大醉方欲就睡掩其不備以刃刺之白衣¶
<pb:KR3l0076_WYG_001-20b>¶
沿壁而上蹻捷如飛因逆刃搶殺之墮地化為霜毛白¶
䑕身長五尺許&KR0031;目爛然遂抉其目珠色深碧而徑寸¶
宛似瑟瑟夜至暗室有光芒尺餘北人戲名曰姨夫眼¶
眶葢北人以兩男子共狎一妓則呼為姨夫故以為戲¶
云(伯機/)¶
　　偏僻無子¶
施仲山云士大夫至晩年多事偏僻之術非惟致疾然¶
不能有子葢交感之道必精與氣接然後可以生育而¶
<pb:KR3l0076_WYG_001-21a>¶
偏僻之術必加繫縛之法氣不能過是以不能有子也¶
愛身者當慎之¶
　　琴應絃¶
琴間指以一與四二與五六四與七為應今凡動第一¶
絃則第四絃自然而動試以羽毛輕纎之物果然此氣¶
之自然相感動之妙(紫霞/翁)¶
　　治物各有法¶
金花定碗用大蒜汁調金描畫然後再入窰燒之永不¶
<pb:KR3l0076_WYG_001-21b>¶
復脫凡玉工描玉用石榴皮汁描之則見水不去壘珠¶
相思子磨汁綴之(白芨/亦可)則見火不脫凡事皆有法¶
　　金鳯染甲¶
鳯仙花紅者用葉擣碎入明礬少許在内先洗淨指甲¶
然後以此付甲上用片帛&KR0374;定過夜初染色淡連染三¶
五次其色若胭脂洗滌不去可經旬直至退甲方漸去¶
之或云此亦守宫之法非也(今老婦七八/旬者亦染甲)今回回婦人¶
多喜此或以染手并猫狗為戲¶
<pb:KR3l0076_WYG_001-22a>¶
　　杭城食米¶
余向在京幕聞吏魁云杭城除有米之家仰糴而食凡¶
十六七萬人人以二升計之非三四千石不可以支一¶
日之用而南北外二廂不與焉客旅之往來又不與焉¶
　　開慶六士¶
陳宜中曾唯黄鏞劉黻陳宗林則祖皆以甲辰歲史嵩¶
之起復上書倡為期之論一時朝紳如盧越徐霖元&KR0464;¶
趙無墮皆和之時人號為六君子既貶旋還時相好名¶
<pb:KR3l0076_WYG_001-22b>¶
牢籠宜中為倫魁餘悉擢巍科三數年間皆致通顯然¶
夷攷其人平日踐履殊有可議者然同聲合黨孰敢攖¶
其鋒郭方泉閶在臺日嘗疏黄鏞之罪因論虚名之弊¶
時宜中在政府黻在從班競起攻之閶為之出臺及鏞¶
知廬陵文宋瑞起義兵勤王百端沮之遂成大隙既而¶
北兵大入則如黄如曾數公皆相繼賣降或言其前日¶
所為皆偽也於是有為之語云開慶六君子至元三搭¶
頭宋之云亡皆此輩有以致之其禍不止於典午之清¶
<pb:KR3l0076_WYG_001-23a>¶
談也¶
　　范元章夢¶
范元章向者魏明巳館中嘗赴省試夢至大宫殿手執¶
文書歷階而上自顧其身則挂綠衣既而有衣皂褙者¶
亦欲進為左右所却以為無綠衣而不可進范遂脫所¶
衣綠袍與之其袍内乃著粉青戰袍旁有嘲之者答云¶
無笑此乃銀青袍也及寤雖喜衣綠之吉又有脫袍之¶
疑既而中第辭魏氏館繼之者乃蜀人稅某也次舉亦¶
<pb:KR3l0076_WYG_001-23b>¶
第於是脫袍之徵已驗獨不曉銀青之說然自喜以為¶
此必異時所至之官也臨安鹽倉批滿則謝堂實尹京¶
其銜乃銀青光祿大夫時事已異僅止於此是以知人¶
生皆有分定不容少有僥倖也¶
　　福王婚啓¶
福王之子娶全竹齋少保之女婚書一聯云依光薊北¶
茍安公位之居回首江南惟重母家之念亦有味也時¶
福王為平原郡公¶
<pb:KR3l0076_WYG_001-24a>¶
　　雷雪¶
至元庚寅正月二十九日癸酉是年二月三日春分余¶
送女子嫁吳氏至博陸早雪作至未時電光繼以大雷¶
雪下如傾而雷不止天地為之陡黑余生平所未見為¶
驚懼者終日客云記得春秋魯隱公九年三月三國吳¶
主孫亮太平二年二月晉安帝元興三年正月義熙六¶
年正月皆有雷雪之變未及考也¶
　　醫術¶
<pb:KR3l0076_WYG_001-24b>¶
吾鄉醫者龎良臣良材兄弟二人指上頗明最是暗記¶
諸藥方不差分毫為難能也永嘉術者陳獨步瞽而善¶
記毎有客自外來聞其聲即知其為何人也誦言一別¶
今幾何歲矣台庚乃某年某月日時者乎略無一差吾¶
鄉張神鑑亦瞽而善紀胸中所儲無慮數萬每談一命¶
則旁引同庚者數十皆歷歷可聽又有張五星亦瞽而¶
慧善辨寶玉此猶是暗中摸索至於能別婦人妍醜聞¶
其謦欬扣問數語即知其人美惡情性趙信國丞相專¶
<pb:KR3l0076_WYG_001-25a>¶
俾置姬妾并玉器云¶
　　湖翻¶
庚寅五月連雨四十日浙西之田盡沒無遺農家謂尤¶
甚於丁亥歲雖景定辛酉亦所不及也幸而不沒者則¶
大風駕湖水而來田廬頃刻而盡村落名之曰湖翻農¶
人皆相與結隊往淮南趁食於太湖買舟百十餘所載¶
數千人同往甫至湖心大風驟至悉就溺死又有千餘¶
人渡楊子江濟者同日亦沉於江淨慈靈隱皆停堂客¶
<pb:KR3l0076_WYG_001-25b>¶
僧數百皆渡江還浙東内四僧偶別門徒至中途忘攜¶
雨具還取之至江干則渡舟解維矣方悵然自失舟至¶
中流亦為風浪所覆四僧幸而得免豈非所謂劫數者¶
耶¶
　　回回沙磧¶
回回國所經道中有沙磧數千里不生草木亦無水泉¶
塵沙眯目凡一月方能過此每以鹽和麵作大臠置槖¶
駞口中仍繫其口勿令噬嗑使鹽麵之氣沾濡庶不致¶
<pb:KR3l0076_WYG_001-26a>¶
餓死人則以麵作餅各貯水一榼於腰間(或牛羊渾脫/皮盛水置車)¶
(中/)每日略食餌餅濡之以水或迷路水渴太渴則飲馬¶
溺或壓馬糞汁而飲之其國人亦以為如登天之難今¶
回回皆以中原為家江南尤多宜乎不復回首故國也¶
　　短蓬¶
楊大芳嘗為明州髙亭鹽場場在海中或天時晴霽時¶
見如匹練横天其色淡白則晴雨中分土人名之曰短¶
蓬亦蜃氣之𩔖也¶
<pb:KR3l0076_WYG_001-26b>¶
　　子山隆吉¶
梁棟字隆吉鎮江人登第嘗授尉與莫子山甚稔一日¶
偶有客訪子山留飲作菜元魚為饌偶不及棟棟憾之¶
遂告子山嘗作詩有譏訕語官捕子山入獄久之始得¶
脫而歸未幾病死余嘗挽之云秦邸獄成盃酒裏烏臺¶
禍起一詩間紀其實也後十年棟之弟投茅山許宗師¶
為黄冠許待之厚既而棟又欲挈妻孥而來許不從棟¶
遂大罵之許不能堪遂告其曾作詩云浮雲暗不見青¶
<pb:KR3l0076_WYG_001-27a>¶
天指以為罪於是捕至建康獄未幾病死此恢恢之明¶
報也¶
　　蹇材望¶
蹇材望蜀人為湖州倅北兵之將至也蹇毅然自誓必¶
死乃作大錫牌鐫其上曰大宋忠臣蹇材望且以銀二¶
笏鑿竅併書其上曰有人獲吾屍者望為埋塟仍見祀¶
題云大宋忠臣蹇材望此銀所以為埋瘞之費也日繫¶
牌與銀於腰間只伺北軍臨城則自投水中且遍祝鄉¶
<pb:KR3l0076_WYG_001-27b>¶
人及常所往來者人皆憐之丙子正月旦日北軍入城¶
蹇已莫知所之人皆謂之溺死既而北裝乘騎而歸則¶
知先一日出城迎拜矣遂得本州同知鄉曲人皆能言¶
之¶
　　船吼¶
甲戌歲越中榮邸兩舫舟忽有聲如牛吼移時方止俗¶
謂之船吟不祥之徵也未幾有透渡之禍庚寅歲十一¶
月朔西興渡以舟子不謹驅趁渡人上沙太早既而潮¶
<pb:KR3l0076_WYG_001-28a>¶
至趨岸不及溺死者近百人時王篠竹孫小隱同問渡¶
目覩其事以鈔一錠命舟僅救三人孫遂以事白省遂¶
斷兩監渡舟人一百七下梢人則處典刑以謝溺者既¶
而渡口之舟夜大吼豈溺者有知而然邪¶
　　古獄塔燈¶
武林右司理院昔為僧寺有大石塔在焉風雨隂晦之¶
夕或現一燈於上則府主必移易獄有故甲戌歲范元¶
章攝右獄日親見之此燈或多至六燈兩兩相並於塔¶
<pb:KR3l0076_WYG_001-28b>¶
之半其色淡紅而微青凡數見之¶
　　成都惡事¶
魏明巳之姪有六直閣者云少年在成都時方承平繁¶
盛與京師同一日入酒肆中坐覺卓下有所遺物如鑰¶
匙之狀極其光瑩俱各不等凡數十枚莫曉其為何物¶
姑收置之佩囊中因遊狹斜至深夜方歸忽有三四少¶
年揖於道旁為禮甚恭然皆平生素昧者力邀於酒肆¶
中堅辭不可酒再行乃出向所得如鑰之物見還云某¶
<pb:KR3l0076_WYG_001-29a>¶
輩不知先生在此輒犯不韙兹謹納還然所願受教於¶
明師魏聞其言略不知所謂亦不知此為何物亦莫知¶
緣何為其所取辭以偶爾得之初不知為何用而衆猶¶
不信久而乃㪚及扣&KR0219;者則知此物探囊胠笈之具此¶
數輩適得之於魏疑其為髙手盜也欲師之耳魏懼賈¶
禍亟毁棄之久而不敢出市云(范元章/)¶
　　馮婦摶虎義¶
孟子馮婦摶虎一章有以昔人有馮婦者善摶虎卒為¶
<pb:KR3l0076_WYG_001-29b>¶
善士則之為斷句攘臂下車衆皆悅之其為士者笑之¶
與前段相對亦自有義¶
　　鹽養花¶
凡折花枝搥碎柄用鹽築令實柄下滿足插花瓶中不¶
用水浸自能開花作葉不可曉也¶
　　文山像贊¶
有傳鄧光薦贊文山像云目煌煌兮疎星曉寒氣英英¶
兮晴雷殷山頭碎柱而璧完血化碧而心丹嗚呼誰謂¶
<pb:KR3l0076_WYG_001-30a>¶
斯人不在世間(祝靜得/)¶
　　王茂林立子¶
王克謙號茂林無子後知永嘉命立修竹為子時已二¶
十乃戊戌生本姓林氏正合茂林二字非偶然也¶
　　回回送終¶
回回之俗凡死者專有浴屍之人以大銅瓶自口灌水¶
蕩滌腸胃穢氣令盡又自頂至踵淨洗洗訖然後以帛¶
拭乾用紵絲或絹或布作囊裸而貯之始入棺斂棺用¶
<pb:KR3l0076_WYG_001-30b>¶
薄松板僅能容身他不置一物也其洗屍穢水則聚之¶
屋下大坎中以石覆之謂之招魂置卓子坎上四日一¶
祀以飯四十日而止其棺即日便出瘞之聚景園園亦¶
回回主之凡賃地有常價所用磚灰匠者園主皆有之¶
特以鈔市之直方殂之際眷屬皆&KR0711;面捽披其髮毁其¶
衣襟躃踊號泣振動遠近棺出之時富者則丐人持燭¶
撒果於道貧者無之既而各隨少長拜跪如俗禮成服¶
者然後呫靴尖以樂相慰勞之意止令羣回誦經後三¶
<pb:KR3l0076_WYG_001-31a>¶
日再至瘞所富者多殺牛馬以饗其𩔖併及隣里與貧¶
丐者或聞有至瘞所脫去其棺赤身塟於穴以死面朝¶
西云(辛卯春於瞰/碧目擊其事)¶
　　接待寺¶
杭之北闗接待寺寺額乃吳傅朋書敕賜妙行之院初¶
扁甚小其後展而大之殊乏書體其右廡有古觀音殿¶
亦傅朋書極佳觀音銅像髙丈餘唐物也其一壁作水¶
波有洶湧勢若毗陵太平寺之𩔖外有給庫石碑立於¶
<pb:KR3l0076_WYG_001-31b>¶
側其文乃銛朴翁撰姜堯章書伽藍神左相公不知何¶
代人寺乃淳熙間喻彌陀開山常施水飯僧於此有大¶
石井尚存其深六丈泉極清洌喻有塔頭在法堂之左¶
題云齋三百萬僧喻彌陀之塔云¶
　　天雨塵土¶
辛卯三月初六日甲辰黄霧四塞天雨塵土入人鼻皆¶
辛酸几案瓦瓏間如篩灰相去丈餘不可相覩日輪如¶
未磨鏡翳翳無光采凡兩日夜是夜二鼔望仙橋東牛¶
<pb:KR3l0076_WYG_001-32a>¶
羊司前居民馮家失火其勢可畏凡數路分火㳂燒至¶
初七日勢益盛而塵霧愈甚昏翳慘淡雖火光烟氣皆¶
無所覩直至午刻方息南至太廟牆北至太平坊南街¶
東至新門西至舊祕書省前東南至小堰門吳家府西¶
南至宗正司吳山上嶽廟皮場星宿閣伍相公廟東北¶
至通和坊西北至舊十三灣開元宫門樓所燒踰萬家¶
至今恰一甲子矣客云漢成帝建始元年後周宣帝陳¶
後主禎明中皆有黄霧之變未及考也¶
<pb:KR3l0076_WYG_001-32b>¶
　　宋江三十六贊¶
龔聖與作宋江三十六贊并序曰宋江事見於街談巷¶
語不足采著雖有髙如李嵩輩傳寫士大夫亦不見黜¶
余年少時壯其人欲存之畫贊以未見信書載事實不¶
敢輕為及異時見東都事略中載侍郎侯蒙傳有書一¶
篇陳制賊之計云宋江以三十六人横行河朔京東官¶
軍數萬無敢抗者其材必有過人不若赦過招降使討¶
方臘以此自贖或可平東南之亂余然後知江輩真有¶
<pb:KR3l0076_WYG_001-33a>¶
聞於時者於是即三十六人人為一贊而箴體在焉葢¶
其本撥矣將使一歸於正義勇不相戾此詩人忠厚之¶
心也余嘗以江之所為雖不得自齒然其識性超卓有¶
過人者立號既不僭侈名稱儼然猶循軌轍雖託之記¶
載可也古稱柳盜跖為盜賊之聖以其守壹至於極處¶
能出𩔖而拔萃若江者其殆庶幾乎雖然彼跖與江與¶
之盜名而不辭躬履盜跡而無諱者也豈若世之亂臣¶
賊子畏影而自走所為近在一身而其禍未嘗不流四¶
<pb:KR3l0076_WYG_001-33b>¶
海嗚呼與其逢聖公之徒孰若跖與江也¶
呼保義宋江¶
　不假稱王　而呼保義　豈若狂卓　專犯忌諱¶
智多星吳學究¶
　古人用智　義國安民　惜哉所予　酒色觕人¶
玉麒麟盧俊義¶
　白玉麒麟　見之可愛　風塵大行　皮毛終壞¶
大刀闗勝¶
<pb:KR3l0076_WYG_001-34a>¶
　大刀闗勝　豈雲長孫　雲長義勇　汝其後昆¶
活閻羅阮小七¶
　地下閻羅　追魂攝魄　今其活矣　名喝太伯¶
尺八腿劉唐¶
　將軍下短　貴稱侯王　汝豈非夫　腿尺八長¶
沒羽箭張清¶
　箭以羽行　破敵無頗　七札難穿　如游斜何¶
浪子燕青¶
<pb:KR3l0076_WYG_001-34b>¶
　平康巷陌　豈知汝名　大行春色　有一丈青¶
病尉遲孫立¶
　尉遲壯士　以病自名　端能去病　國功可成¶
浪裏白跳張順¶
　雪浪如山　汝能白跳　願隨忠魂　來駕怒潮¶
船火兒張横¶
　大行好漢　三十有六　無此火兒　其數不足¶
短命二郎阮小二¶
<pb:KR3l0076_WYG_001-35a>¶
　灌口少年　短命何益　曷不監之　清源廟食¶
花和尚魯智深¶
　有飛飛兒　出家尤好　與爾同袍　佛也被惱¶
行者武松¶
　汝優婆塞　五戒在身　酒色財氣　更要殺人¶
鐵鞭呼延綽¶
　尉遲彦章　去來一身　長鞭鐵鑄　汝豈其人¶
混江龍李俊¶
<pb:KR3l0076_WYG_001-35b>¶
　乖龍混江　射之即濟　武皇雄爭　自惜神臂¶
九文龍史進¶
　龍數肖九　汝有九文　盍從東皇　駕五色雲¶
小李廣花榮¶
　中心慕漢　奪馬而歸　汝能慕廣　何憂數竒¶
霹靂火秦明¶
　霹靂有火　摧山破嶽　天心無妄　汝孽自作¶
黑旋風李逵¶
<pb:KR3l0076_WYG_001-36a>¶
　風有大小　不辨雌雄　山谷之中　遇爾亦凶¶
小旋風柴進¶
　風有大小　黑惡則懼　一噫之微　香滿太虚¶
插翅虎雷横¶
　飛而食肉　有此雄竒　生入玉闗　豈傷令姿¶
神行太保戴宗¶
　不疾而速　故神無方　汝行何之　敢離大行¶
先鋒索超¶
<pb:KR3l0076_WYG_001-36b>¶
　行軍出師　其鋒必先　汝勿銳進　天兵在前¶
立地太歲阮小五¶
　東家之西　即西家東　汝雖特立　何有吾宫¶
青面獸楊志¶
　聖人治世　四靈在郊　汝獸何名　走曠勞勞¶
賽闗索楊雄¶
　闗索之雄　超之亦賢　能持義勇　自命何全¶
一直撞董平¶
<pb:KR3l0076_WYG_001-37a>¶
　昔樊將軍　鴻門直撞　斗酒肉肩　其言甚壯¶
兩頭蛇解珍¶
　左嚙右噬　其毒可畏　逢隂德人　杖之亦斃¶
美髯公朱仝¶
　長髯郁然　美哉丰姿　&KR0216;使尺宅　而見愁眉¶
沒遮攔穆横¶
　出沒太行　茫無畔岸　雖沒遮攔　難離火伴¶
&KR0184;命三郎石秀¶
<pb:KR3l0076_WYG_001-37b>¶
　石秀&KR0184;命　志在金寶　大似河魨　腹果一飽¶
&KR0031;尾蝎解寶¶
　醫師用蝎　其體貴全　反其常性　雷公汝嫌¶
鐵天王晁葢¶
　毗沙天人　證紫金軀　頑鐵鑄汝　亦出洪爐¶
金鎗班徐寧¶
　金不可辱　亦忌在穢　盍鑄長殳　羽林是衞¶
撲天鵰李應¶
<pb:KR3l0076_WYG_001-38a>¶
　鷙禽雄長　惟鵰最狡　毋撲天飛　封狐在草¶
此皆羣盜之靡耳聖與既各為之贊又從而序論之何¶
哉太史公序游狹而進姦雄不免異世之譏然其首著¶
勝廣於列傳且為項籍作本紀其意亦深矣識者當自¶
能辨之云華不注山人戲書¶
　　種葡萄法¶
有傳種葡萄法於正月末取葡萄嫩枝長四五尺者捲¶
為小圍令𦂳先治地土鬆而沃之以肥種之止留二節¶
<pb:KR3l0076_WYG_001-38b>¶
在外異時春氣發動衆萌競吐而土中之節不能條達¶
則盡萃華於出土之二節不二年成大棚其實大如棗¶
而且多液此亦竒法也¶
　　插瑞香法¶
凡插之者帶花則雖易活而落花葉生復死但於芒種¶
日折其枝枝下破開用大麥一粒置於其中并用亂髮¶
纒之插於土中但勿令見日日加以水澆灌之無不活¶
矣試之果驗¶
<pb:KR3l0076_WYG_001-39a>¶
　　楊髠發陵¶
楊髠發陵之事人皆知之而莫能知其詳余偶錄得當¶
時其徒互告狀一紙庶可知其首尾云至元二十二年¶
八月内有紹興路㑹稽縣泰寧寺僧宗允宗愷盜斫陵¶
木與守陵人爭訴遂稱亡宋陵墓有金玉異寶說誘楊¶
總統詐稱楊侍郎汪安撫侵占寺地為名出給文書將¶
帶河西僧人部領人匠丁夫前來將寧宗楊后理宗度¶
宗四陵盜行發掘割破棺槨盡取寶貨不計其數又斷¶
<pb:KR3l0076_WYG_001-39b>¶
理宗頭瀝取水銀含珠用船裝載寶貨回至迎恩門有¶
省臺所委官攔擋不住亦有臺察陳言不見施行其宗¶
允宗愷并楊總統等發掘得志又於當年十一月十一¶
日前來將孟后徽宗鄭后髙宗吳后孝宗謝后光宗等¶
陵盡發掘劫取寶貨毁棄骸骨其下本路文書只言爭¶
寺地界並不曾說開發墳墓因此江南掘墳大起而天¶
下無不發之墓矣其宗愷與總統分賍不平已受杖而¶
死有宗允者見為寺主多蓄寶貨豪霸一方¶
<pb:KR3l0076_WYG_001-40a>¶
　　西征異聞¶
陳剛中云成吉思皇帝常西征渡流沙萬餘里其地皆¶
荒寂無人之境忽有大獸其髙數十丈一角如犀能人¶
言忽云此非汝世界宜速還左右皆震恐耶律楚材(楚/字)¶
(晉卿遼人博物無所/不知葢張華郭璞輩)隨進云此名角猯(音/端)能日馳萬里¶
靈異如神鬼不可犯也帝為之回馭又云有大鳥其一¶
羽足以蔽千人葢鵬𩔖也又云西域有沙海正據要津¶
其水熱如湯不可向近此天所以限華夷也終古未嘗¶
<pb:KR3l0076_WYG_001-40b>¶
通中國忽一夕有巨獸浮水窒其骨長數十里横於兩¶
涘如津梁然骨中有髓竅可容並馬於是西域之地始¶
通中國其國謀往來者每以膏油塗其骨令潤懼其枯¶
朽折則無復可通故耳¶
　　嘲留忠齋¶
趙子昻入覲之初上命作詩嘲留忠齋云狀元曾受宋¶
朝恩目擊權姦不敢言往事已非那可說好將忠孝報¶
皇元留以此銜之終身云¶
<pb:KR3l0076_WYG_001-41a>¶
　　鎖陽¶
西凉野地有野馬與蛟龍合所遺精於地遇春時則勃¶
然如笋出地中大者如猫兒頭笋上豐下儉與形不異¶
亦有鱗甲筋脈其名曰鎖陽即所謂肉蓯蓉之𩔖也土¶
人收之以薄刀去皮毛洗滌令淨日乾之為藥其力百¶
倍於肉蓯蓉其價亦百倍於常品也五峯云亦嘗得其¶
少許且聞土人以飼豬羊及雞皆茁壯其價數倍於常¶
畜¶
<pb:KR3l0076_WYG_001-41b>¶
　　純色骰錢¶
聞理宗朝春時内苑效市井闗撲之戲皆小璫互為之¶
至御前則於第二三撲内供純鏝骰錢以供一笑¶
　　公主添房¶
周漢國公主下降諸閫及權貴各獻添房之物如珠領¶
寶花金銀器之𩔖時馬方山天驥為平江發運使獨獻¶
羅鈿細柳箱籠百&KR0215;并鍍金銀鎖百具錦袱百條其實¶
以芝楮百萬理宗為之大喜後知出於承受姚某者遂¶
<pb:KR3l0076_WYG_001-42a>¶
賜金帶一條承受者即姚靜齋之父也¶
　　聖門本草¶
陳參政揆家集名亦受家傳内有忸怩集乃為舉子時¶
程文又以聖門十哲七十子各有為本草無乃不可乎¶
陳即行之之祖也¶
　　海鰍兆火¶
壬午歲忽有海鰍長十餘丈閣於浙江潮沙之上惡少¶
年皆以梯升其背臠割而食之未幾大火人以為此鰍¶
<pb:KR3l0076_WYG_001-42b>¶
之示妖其說無根辛卯歲十二月二十二三間又有海¶
鰍復大於前者死於浙江亭之沙上於是閧傳將有火¶
災然越二日於二十四日之夜火作於天井巷回回大¶
師家行省開元宫盡在煨燼中凡毁數千家然則溢傳¶
有時可信也(此欠考耳此即出於五行志中云海魚臨/市必主火災行省即宋祕書省畜書并板)¶
(甚多故時人云昔之/木天今之火地也)¶
　　壬辰星隕¶
壬辰二月朔甲子更初有大星如五斗米栲栳大徐徐¶
<pb:KR3l0076_WYG_001-43a>¶
自東而西紅光照地有聲殷殷若雷越日乃知墜於宗¶
陽宫火光滿室副宫陳悅道所目擊又聞是曉亦墜於¶
陽墳之昇元觀村中皆見火光後亦無他¶
　　葉李紀夢詩¶
葉亦愚右丞辛卯八月初四日夜忽夢一老人曰汝前¶
為文昌相坐漏泄天機遭謫能悔過當復職引之至通¶
明大明二殿俾為主殿之職於是賦詩四章以謝及覺¶
僅記其一云通明殿逼紫微垣一朶紅雲擁至尊下土¶
<pb:KR3l0076_WYG_001-43b>¶
小臣勤稽首願將惠澤溥元元於是作詩以記其事云¶
宋時豪士石曼卿帝命作主芙蓉城我才比石萬無一¶
半世虚負狂直名年來似有䘮心疾薦共引鯀辜蒼生¶
天誅未加公論沸日夕惟待鼎鑊烹何哉異夢出非想¶
忽遇仙老談真情謂予夙是文昌相漏泄輕舉遭彈抨¶
帝令謫墮飽憂患且使兩足蹣跚行追思善步不可得¶
飛昇妙術矧敢輕當時廷議秪如此汝悔當復惟相迎¶
稽首老仙謝慈愍臣罪當死天子明久之寂滅一大樂¶
<pb:KR3l0076_WYG_001-44a>¶
斲棺待盡無他營老仙笑許汝可教引領直上朝玉京¶
通明大明二宫殿林木蓊萃堦瑤瓊芙蓉爛熳錦欲似¶
帝皇錫以主殿名賦詩奏謝九拜起玉音嘉奬傍觀榮¶
癡人說夢聊一快我獨知命不少驚只恐才非曼卿敵¶
相見慚汗應如傾從今閉目需帝召玉樓續記時當成¶
兒孫自有兒孫福與農報國須勤耕明年壬辰二月初¶
六卒¶
　　海蛆¶
<pb:KR3l0076_WYG_001-44b>¶
李聲伯云常從老張萬户入海自張家浜至鹽城凡十¶
八沙凡海舟閣淺沙埶須出米令輕如更不可動則便¶
縛排求活否則舟敗不及事矣柂梢之木曰鐵稜或用¶
烏婪木出欽州凡一合直銀五百兩其鐵猫大者重數¶
百斤嘗有舟遇風下釘而風怒甚鐵猫四爪皆折舟亦¶
隨敗極可異也凡海舟必別用大木板䕶其外不然則¶
船身必為海蛆所蝕凡運糧則自萊州三神山再入大¶
洋七日轉沙門島可至直沽去燕止百八十里耳¶
<pb:KR3l0076_WYG_001-45a>¶
　　北方大車¶
北方大車可載四五千斤用牛騾十數駕之管車者僅一¶
主一僕叱咤之聲牛騾聽命惟謹凡車必帶數鐸鐸聲¶
聞數里之外其地乃荒涼空野故耳葢防其來車相遇¶
則預先為避不然恐有突衝之虞耳終夜勞苦殊不𩔖¶
人雪霜泥濘尤艱苦異常或泥滑陷溺或有折軸必須¶
修整乃可行濡滯有旬日然其人皆無賴之徒每挾猥¶
娼同處於車箱之下藉地而寢其不足恤如此¶
<pb:KR3l0076_WYG_001-45b>¶
　　全氏孿鬼¶
壬辰四月二十日全霖卿子用之妻史氏(史盛/之女)誕子先¶
出&KR0031;足足𩔖雞鵝乳醫知其異推上之須臾别下&KR0031;足¶
繼而腸亦併下乃孿子也皆男子而頭相抵髪相結其¶
貌如獰鬼遂扼殺之母亦隨殂¶
　　押不蘆¶
回回國之西數千里地産一物極毒全𩔖人形若人參¶
之狀其酋名之曰押不蘆生土中深數丈人或誤觸之¶
<pb:KR3l0076_WYG_001-46a>¶
著其毒氣必死取之法先於四旁開大坎可容人然後¶
以皮條絡之皮條之系則繫於犬之足既而用杖擊逐¶
犬犬逸而根拔起犬感毒氣隨斃然後就埋土坎中經¶
歲然後取出曝乾別用他藥制之每以少許磨酒飲人¶
則通身麻痺而死雖加以刀斧亦不知也至三日後別¶
以少藥投之即活葢古華陀能刳腸滌胃以治疾者必¶
用此藥也今聞御藥院中亦儲之白廷玉聞之盧松厓¶
或云今之貪官汚吏贓過盈溢被人所訟則服百日丹¶
<pb:KR3l0076_WYG_001-46b>¶
者莫非用此¶
　　種茯苓¶
道士郎如山云茯苓生於大松之根尚矣近世村民乃¶
擇其小者以大松根破而繫於其中而𦂳束之使脂液¶
滲入於内然後擇地之沃者坎而瘞之三年乃取則成¶
大苓矣洞霄山最宜茯苓往往民多盜種密誌之而去¶
數年後乃取焉種者多越人云¶
　　葉李姓名二士¶
<pb:KR3l0076_WYG_001-47a>¶
葉亦愚名李先為葉山所攻後為李性學所窘遂以此¶
飲恨而死葢二人正寓其姓名云¶
　　訟學業觜社¶
江西人好訟是以有&KR0426;筆之譏往往有開訟學以教人¶
者如金科之法出甲乙對答及譁訐之語葢專門於此¶
從之者常數百人此亦可怪又聞括之松陽有所謂業¶
觜社者亦專以辨捷給利口為能如昔日張槐應亦社¶
中之琤琤者焉(陳石澗李/聲伯云)¶
<pb:KR3l0076_WYG_001-47b>¶
　　相馬法¶
馬之壯者眼光炤人見全身中年者炤人見半身老者¶
炤人僅見面耳此韃靼相馬之法(張受/益)¶
　　碑葢¶
趙松雪云北方多唐以前古冢所謂墓誌者皆在墓中¶
正方而上有葢葢豐下殺上上書某朝某官某人墓誌¶
此所謂書葢者葢底兩間用鐵局局之後人立碑於墓¶
道其上篆額止謂之額後訛為葢非也今世歲月志乃¶
<pb:KR3l0076_WYG_001-48a>¶
其家子孫為之非所謂墓碑也古者初無歲月志之石¶
　　駝峰¶
駝峰之雋列於八珍然駝之壯者兩峰堅聳其味甘脆¶
如熊白妳房而尤勝若駝之老者兩峰偏軃其味淡韌¶
如嚼敗絮然所烹者皆老而不任負重者而壯有力者¶
未始以為饌也(子昻/)¶
　　解厄呪¶
行御史臺監察御史周維卿以言事忤權臣得罪遠流¶
<pb:KR3l0076_WYG_001-48b>¶
西北方名哈剌和林去燕京八千里周知不免日夕持¶
誦髙王觀世音經一夕夢有僧問之曰汝曾誦髙王觀¶
世音經否曰然僧於是口授一呪與之此觀世音菩薩¶
應現解厄神呪也持誦一萬二千遍可以免難夢中熟¶
誦及覺即書之紙自是持誦不輟無何得還燕京而權¶
臣怒猶未已復繫刑部獄周在獄持誦益勤未幾遣使¶
雲南以自贖至彼合蕃僧加瓦八遍閲大藏經得梵本¶
呪比夢中惟欠三字未幾權臣誅遂除刑部郎中還其¶
<pb:KR3l0076_WYG_001-49a>¶
妻子財物人以為誦呪之力云呪曰¶
　答侄他(侄音只/他音它)唵呿囉&KR0008;哆(呿音他/&KR0008;音伐)　呿囉&KR0008;哆¶
　呿呵&KR0008;哆　囉呿&KR0008;哆　囉呿&KR0008;哆娑呵¶
　　霍山顯靈¶
杭之霍山張真君祠宇雄壯香火極盛自兵火後漸致¶
頽圮此役甚大人無復問之者辛卯朱宣慰運米入京¶
自登萊抛大洋三神山轉料以往忽大風怒作急下釘¶
鐵猫折其三四柁幹鐵稜軋軋有聲欲折一舟之人皆¶
<pb:KR3l0076_WYG_001-49b>¶
分已死主者露香望空而拜乞命忽於黑雲中震霆有¶
聲出大黄旗上書霍山二字於是舟人亟拜許以再新¶
殿宇以答神貺須&KR0119;風濤貼然遂獲安濟是冬入杭遂¶
捐鈔千錠崇建鼎新云¶
　　黄蘆城幹¶
長城之旁居人以積雨後或有得堅木於城土中識者¶
謂名黄蘆木乃當時用以為城幹用者性極堅勁不畏¶
水溼而耐久至今一二千年猶有如楹大者以之為鎗¶
<pb:KR3l0076_WYG_001-50a>¶
幹最佳葢築城無以為幹不可所謂不謹而寘薪焉者¶
又何邪(受益/)¶
　¶
　¶
　¶
　¶
　¶
　¶
<pb:KR3l0076_WYG_001-50b>¶
　¶
　¶
　¶
　¶
　¶
　¶
　¶
　癸辛雜識續集卷上¶
